4I7/92 del I6 marzo I943 XXI.
che aveva portato seco, e la ricerca di oro e valuta sulle persone dei
concentrati ha permesso a funzionari, poliziotti e soldati di far man
bassa su quello che era ancora possibile prendere: persino pezzetti di
sapone, spazzolini da denti usati e tubi di dentifricio quasi finiti
sono stati tolti a disgraziati dei quali si può veramente dire che han-
no ormai solo gli occhi per piangere.
Alle preoccupazioni per l'incertissimo avvenire, ed al dolore per
la perdita totale di ogni avere, si aggiungono per i 9.000 deportandi
le sofferenze davvero non necessarie alle quali vengono sottoposti per
imprevidenza o per pura brutalità. Gli impianti igienici più elementari
che mancavano all'inizio quasi completamente cominciano a funzionare
solo ora ma in modo ancora insufficiente, il vitto è molto scarso ed
inadatto ( i primi giorni anche per bimbi di pochi mesi veniva distri-
buita una brodaglia di fagioli senza pane ), le guardie adoperano sotto
ogni pretesto con sadica energia le fruste delle quali sono munite,
mentre la promiscuità e la ristrettezza dello spazio rendono in pratica
impossible il riposo; conseguenza tragica ma logica di tutto ciò sono
i suicidi-che sinora secondo quanto mi risulta sono stati almeno tre-
e, specie tra le donne, i casi di isterico nervosismo confinante con
la pazzia.
Secondo quanto vanno qui dicendo i Bulgari, l'eliminazione totale
degli israeliti dalla Macedonia sarebbe stata chiesta dalla Germania
per ragioni militari: è però indubbio che essi ne hanno fatto un ottimo
grosso affare, che nell'eseguirla essi hanno dimostrato il più assoluto
disprezzo di ogni più elementare principio umanitario. Non esito ad
affermare che pochissime sono le persone presenti a Skopie I'll marzo
che, vedendo il modo in cui le famiglie israelite venivano condotte al
campo di concentramento, e apprendendo poi il trattamento loro fatto,
non hanno provato un senso di compassione per i colpiti e di profonda
riprovazione per le autorità bulgare responsabili ed i loro agenti.
Circa la famiglia israelita italiana Modiano, e le famiglie di
israeliti pertinenti albanesi di Skopie condotte al campi di concentra-
mento, che sarebbero 9 con circa 25 membri, ho già riferito con tele-
gramma N.409/88 del I4 marzo corrente, e mi riservo di riferire ulterior
mente