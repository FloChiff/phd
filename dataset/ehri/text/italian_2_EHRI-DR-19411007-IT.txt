Inasprimento delle misure contro gli ebrei nel Protettorato
di Boemia e Moravia.
In seguito a decisione del Rappresentante del
Reichsprotektor, sono state prese e rese note dal Comandante della
Polizia di Sicurezza con lettera inviata al Ministro dell'Interno
del Protettorato, ulteriori importanti misure contro gli ebrei ed
i loro simpatizzanti.
Il contegno degli ebrei a Praga ed in altri centri
della Boemia e Moravia fu giudicato provocatorio subito dopo la
istituzione del distintivo della stella gialla, prima e dopo i re-
centi sviluppi della situazione locale.
Effettivamente essi ostentarono il loro distintivo
e circolarono molto numerosi per le strade, dando, come già ebbi
a riferire, la sensazione di sentirsi rispettivamente solidali con
la popolazione locale.
La lettera del Comandante la Polizia di Sicurezza
al Ministero dell'Interno non è stata integralmente pubblicata, ma
fra le misure adottate le principali sarebbero le seguenti:
1° - chiusura di tutte le sinagoghe e degli oratori ebraici;
2° - obbligo di portare la stella gialla anche per alcune
categorie di ebrei che nel Reich non sono tenute a portarle
3° - minaccia di allontanare dalle città tutti gli ebrei, per