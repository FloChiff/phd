No. 56.
Jødelovgivningen i Bulgarien.
Klts. No. 20. af 16.2.1943.
Ges. Jr. No. 143.N.1.
4 Gennemslag.
Under Henvisning til tidligere Indberetninger har Konsulatet
hermed den Ære at indberette, at ifølge en Forordning fra Inden-
rigsministeren, offentliggjort i den herværende Presse den 25. ds.,
skal alle Jøder i Sofia flyttes til Provinsen. Som det fremgik af
Konsulatets Indberetning No. 94 af 1.9.1942 skulde alle arbejdslø-
se Jøder forlade Sofia. Da imidlertid kun faa Jøder har forladt
Sofia, gennemfører Kommissariatet for Jødeanliggender nu en Tvangs-
udvisning. Hver jødisk Familie i Sofia faar en Frist paa 3 Dage
til at forlade Sofia, idet det meddeles, til hvilken Provinsby
Flytningen skal ske. De Jøder, der ikke opfylder denne Forordning,
bliver straks udvist af Landet.
Ca. 23.000 Jøder rammes af denne Forordning. I Sofia er der
ca. 25.000 Jøder, og kun Jøder der er udenlandske Statsborgere, og
Jøder der er civilmobiliseret kan fortsat blive i Sofia. I gammel-
bulgarien er der ca. 41.000 Jøder, deraf 18.000 i Provinsen. Ca.
10.000 Jøder er civilmobiliseret og Størsteparten beskæftiget ved
Vejbygningsarbejder.
P.K.V.
E.B.
sign. Gunnar Biering.
Til det kgl. Gesandtskab i
Bukarest.